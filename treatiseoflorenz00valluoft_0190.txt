178 THE DONATION OF CONSTANTINE

amarus est, et rivus; si radix immunda, et rami3 si delibatio
sancta non est, nec massa. Ita e diverse, si rivus amarus, fons
obstruendus est; si rami immundi, e radice vitium venit; si massa
sancta non est, delibatio quoque abominanda² est. An possumus
principium potentiae papalis pro iure proferre, quod tantorum
scelerum tantorumque omnis generis malorum cernimus esse
causam?

Quamobrem dico, et exclam0, neque enim timebo homines, Deo
fretus3 neminem mea aetate in summo pontificatu fuisse aut
fidelem dispensatorem aut prudentem3 qui tantum abest ut dederit
familiae Dei cibum, ut devorarit illam velut cibum et escam
panis.2 Papa et ipse bella pacatis populis infert, etinter civitates
principesque discordias ferit. Papa et alienas sitit opes, et suas
exsorbet,3 ut Achilles in Agamemnonem, Δημοβόρος βασιλεύς,4
id est populi vexator rex.⁵ Papa non modo rempublicam, quod
non Verres, non Catilina, non quispiam peculator auderet, sed
etiam rem ecclesiasticam et Spiritum Sanctum quaestui⁶ habet,
quod Simon ille Magus etiam detestaretur. Et cum horum ad-
monetur, et a quibusdam bonis viris reprehenditur, non negat,
sed palam fatetur, atque gloriatur licere enim⁷ quavis ratione pa-
trimonium ecclesiae a Constantino donatum ab occupantibus
extorquere3 quasi eo recuperato religio Christiana futura sit '
beata,—et non magis omnibus flagitiis, luxuriis libidinibusque
oppressa, si modo opprimi magis potest, et ullus est sceleri ulterior
locus!

Ut igitur recuperet cetera membra donationis, male ereptas a ’
bonis viris pecunias peius effundit, militumque xequestres pedes-
tresque copias, quibus omnia infestantur, alit, cum Christus in tot
millibus pauperum fame ac nuditate moriatur. Nec intelligit, O

1 abhominanda3 MS„ so throughout.

2 ut dederit familiae cibum, et escam panis3 Hutten. donaret, instead of devo-
rarit; Bonneau.

⁸ exorbet; MS. 4 MS. leaves blank space for the Greek words.

⁵ Omit id est populi vexator rex3 Hutten. populi vorator, omitting id est and
rex; Bonneau. -

⁶ questui; MS. ⁷ ei; Bonneau.

 

