88 THE DONATION OF CONSTANTINE

nusne? At cur non dicitur populus Romanus potiusquam populus⁴
subiacens? Quae nova ista contumelia est in QuiriteS‚ de quibus

optimi poetae elogium est:
“Tu regere imperio popuIOS, Romane, memento?''

Qui regit alios populos‚¹ ipse vocatur populus subiacenS, quod
inauditum est. Nam in hoc, ut in multis epistolis Gregorius testa-
tur, differt Romanus princeps2 a ceteris, quod solus est princeps
liberi populi. Ceterum ita sit ut viS. Nonne et alii populi subiacent?
An alios quoque significas? Quomodo fieri istud triduo poterat, ut
omnes populi subiacentes imperio Romanae ecclesiae illi decreto
adessent? Tametsi num3 omnis faex populi iudicabat? Quid!
Antequam subiecisset Romano pontifici populum Constantinus
subiectum vocaret? Quid! Quod ii4 qui subiacentes vocantur
faciendo dicuntur praefuisse decreto? Quid! Quod hoc ipsum
dicuntur decrevisse, ut sint subiacentes et ut ille cui subiacent hos
habeat subiacentes? Quid agis aliud, infelix,⁵ nisi ut iudices te
voluntatem fallendi habere, facultatem non habere?

“Eligentes nobis ipsum principem apostolorum, vel eius
vicariOS, firmos apud Deum esse patronos. Et sicut nostra est
terrena imperialis potentia, ita eius sacrosanctam Romanam
ecclesiam decrevimus veneranter honorare, et amplius quam
nostrum imperium terrenumque thronum, sedem sacratissimam
beati Petri gloriose exaltari,⁶ tribuentes ei potestatem et gloriam
et dignitatem, atque vigorem et honorificentiam imperialem.''

Revivisce paulisper, Firmiane⁷ Lactanti‚ resisteque huic asino
tam vaste immaniterque rudenti. Ita verborum turgentium strepitu
delectatur, ut eadem repetat et inculcet quae modo dixerat.

1 Bonneau omits Romane . . . populos.
2 pontifex; Hutten, Bonneau. 3 non; Hutten, Bonneau.
4 hi; Hutten, Bonneau. ⁵ infaelix; MS„ so throughout.

θ exaltare3 Hutten. ⁷ Formiane3 MS.

 

x

