146 THE DONATION· OF CONSTANTINE

sanctimoniales, descendere praeceperat, nec nisi Kalendis? An
tenebat draco quis esset dies Kalendarum? Et tam parco raroque
erat cibo contentus? N ec virgines tam altum specum, tam
immanem et esurientem beluam exhorrebant? Cred0‚ blandieba- „
tur eis draCO, ut feminiS, ut virginibuS, ut cibaria afferentibus
Cred0, etiam cum illis fabulabatur. Quid ni, honore dieto, etiam
coibat? Nam et Alexander et Scipio ex draconis serpentisve cum
matre concubitu geniti dicuntur. Quid, denegato postea victu,
non potius aut prodisset,1 aut fuisset exstinctus?

O miram hominum dementiam, qui his anilibus deliramentis
fidem habent! Iam vero quamdiu hoc factitatum est? Quando
fieri² coeptum? Ante adventum Salvatoris, an postea? Nihil
horum scitur. Pudeat nOS, pudeat harum neniarum et levitatis
plusquam inimicae.3 Erubescat Christianus homo, qui veritatis
se ac lucis filium nominat, proloqui quae non modo vera non sunt,
sed nec verisimilia.

At enim inquiunt, hanc daemones potestatem in gentibus ob-
tinebant, ut eas diis servientes illuderent. Silete, imperitissimi*
homines, ne dicam sceleratissimos, qui fabulis vestris tale semper
velamentum obtenditis! Non desiderat sinceritas Christiana patro-
cinium falsitatis; satis per se, superque sua ipsius luce ac veritate
defenditur, sine istis commenticiis ac praestigiosis fabellis, in
Deum, in Christum, in Spiritum Sanctum contumeliosissimiS.
Siccine Deus arbitrio daemonum⁵ tradiderat genus humanum, ut
tam manifestiS, tam imperiosis miraculis seducerentur ;⁶ ut pro-
pemodum posset iniustitiae⁷ accusari, qui oves lupis commisisset,
et homines magnam errorum suorum haberent excusationem?
Quod si tantum olim licebat daemonibuS, et nunc apud infideles
vel magis liceret; quod minime videmus, nec ullae ab eis huius-
modi fabulae proferuntur.

Tacebo de aliis populis; 'dicam de Romanis, apud quos pau-
cissima miracula feruntur, eaque vetusta atque incerta. Valerius

1 prodiisset3 MS. 2 fuit; Hutten.
³ mimicae3 Bonneau. 4 impudentissimi3 Hutten.

⁵ demonum; MS. ⁶ seduceretur3 Hutten, Bonneau.
⁷ iniusticiae 3 MS.

 

