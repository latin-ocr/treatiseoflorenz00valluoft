128 THE DONATION OF CONSTANTINE

Ο stultum David, stultum Salomonem, stultum Ezechiam, Iosi-
amque, et ceteros reges, stultos ac parum religioso5, qui in urbe
Hierusalem cum summis sacerdotibus habitare sustinuerunt, nec
tota illis urbe cesserunt! Plus sapit Constantinus triduo quam illi ,
tota vita sapere potuerunt! Et “imperatorem caelestem’' appellaS,
quia terrenum accepit imperium; nisi Deum intelligis,—nam am-
bigue loqueris,—a quo terrenum principatum sacerdotum super
urbe Romana ceterisque locis constitutum esse mentiris.

“Haec vero omnia, quae per hanc imperialem sacraml et per
alia divalia decreta statuimus et firmamuS,2 usque in finem mundi
illibata et inconcussa permanere decrevimus. ''

Modo terrenum te vocaveraS, Constantine: nunc divum sacrum-
que vocas, Ad gentilitatem recidiS, et plusquam gentilitatem.
Deum te faciS, et verba tua sacra, et decreta immortalia; nam
mundo imperas ut tua iussa conservet “illibata et inconcussa.''
Non cogitas quis tu es, modo e3 sordidissimo impietatis caeno⁴
lotus et vix perlotus? Cur non addebas; “Iota unum aut unus apex
de privilegio hoc non praeteribit,5 ut non magis pereat caelum et
terra?’' Regnum Saul a Deo electi ad filios non pervenit3 regnum
David in nepote discerptum est, et postea exstinctum. Et tu ad
finem usque mundi regnum, quod tu sine Deo⁶ tradiS, perman-
surum tua auctoritate decernis? Quis etiam tam cito te docuit
mundum esse periturum? Nam poetis, qui hoc etiam testantur,
non puto te hoc tempore fidem habere. Ergo hoc tu non dixisseS,
sed alius tibi affinxit.

Ceterum, qui tam magnifice superbeque locutus est, timere inci-
pit, sibique diffidere, eoque obtestationibus agit:

1 Insert scripturam3 Hutten, Bonrl'da'u.

² firmavimus; Hutten. confirmamus3 Bonneau. confirmavimus; Zeumer’s text
of the Constitutum Constantini.

³ et; MS. 4 coen03 MS. 5 peribit; Hutten.

⁶ quod tu summo Deo; Hutten. quod tu Summo Pontifici; Bonneau.

 

