158 THE DONATION OF CONSTANTINE

“Sed quid faciam?'' inquies, “Repetam armis quae papa occu-
pat? At ipse iam factus est me potentior. Repetam iure? At ius
meum tantum est quantum ille esse voluit;1 non enim hereditario
nomine ad Imperium veni, sed pacto, ut, si Imperator esse vo10,
haec et haec invicem papae promittam. Dicam nihil donasse ex
Imperio Constantinum? At isto modo causam agerem Graeci
Imperatoris et me omni fraudarem Imperii dignitate. Hac enim
ratione papa se dicit facere Imperatorem me, quasi quendam
vicarium suum, et nisi promittam, non facturum; et nisi paream,
me abdicaturum. Dummodo mihi det, omnia fatebor, omnia
paciscar. Mihi tantum² crede, si Romam ego ac3 Tusciam possi-
derem, tantum abest ut facerem quae facio; ut etiam frustra mihi
Paschalis donationiS, sicut reor falsae,4 caneret cantilenam. Nunc
concedo quae nec teneo nec habiturum esse me sper0. De iure
papae inquirere non ad me pertinet, sed ad Constantinopolitanum
illum⁵ Augustum.''

Iam apud me excusatus es, Ludovice, et quisquis alius princeps⁶
es Ludovici similis. Quid de aliorum Imperatorum cum summis
pontificibus pactione suspicandum est, cum sciamus quid Sigis-
mundus fecerit, princeps alioqui⁷ optimus ac fortissimuS, sed iam
affecta aetate minus fortis, quem per Italiam paucis stipatoribus
saeptum in diem vivere vidimus Romae etiam fame periturum, nisi

eum, sed non gratis—extorsit enim donationem—Eugenius pavis-

set! Is cum Romam venisset ut pro Imperatore Romanorum coro-
naretur, non aliter a papa coronari potuit, quam⁸ Constantini do-
nationem ratam haberet eademque omnia de integro donaret. Quid
magis contrarium quam pro Imperatore Romano⁹ coronari qui
Romae ipsi renuntiasset, et coronari ab illo quem et confiteatur et,
quantum in se est, dominum Romani Imperii faciat, ac ratam

1 voluerit; Hutten, Bonneau. ² tamem Hutten, Bonneau.
³ aut3 Hutten, Bonneau. 4 false; MS.
⁵ Omit illum3 Hutten, Bonneau. ⁶ Omit princeps; Hutten.

⁷ alioquim MS. 8 Insert ut3 Hutten, Bonneau.
⁹ Omit Romano; Hutten.

