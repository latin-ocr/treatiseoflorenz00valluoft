156 THE DONATION OF CONSTANTINE

servant? Ingens argumentum3 mirifica defensio! Nam de quo tu
loqueris Imperatore? Si de Graece, qui verus fuit Imperator,
negabo confessionem: si de Latin0, libenter etiam confitebor. Et-
enim quis nescit Imperatorem Latinum gratis factum esse a
summo pontifice, ut opinor Stephano, qui Graecum Imperatorem,
’ quod auxilium non' ferret Italiae, privavit, Latinumque fecit3 ita
ut plura Imperator a papa quam papa ab Imperatore acciperet?

'Sane Troianas opes quibusdam pactionibus soli Achilles et η

Patroclus inter se partiti sunt! Quod etiam mihi videntur indicare
Ludovici1 verba, cum ait; “Ego Ludovicus, Imperator Romanus
AugustUS‚ statuo et concedo per hoc pactum confirmationis
nostrae tibi beato Petro, principi apostolorum, et per te vicario tuo
domino Paschali2 summo pontifici et successoribus eius in per-
petuum‚³ sicut a praedecessoribus4 nostris usque nunc in vestra
potestate et dicione5 tenuistis, Romanam civitatem cum ducatu
suo et suburbanis atque viculis omnibus et territoriis eius mon-
tanis atque maritimis litoribus et portubuS, seu cunctis civitatibuS,
castellis, oppidis ac villis in Tusciae partibus.''⁶

Tune, Ludovice, cum Paschale pacisceris? Si tua, id est Imperii
Romani, sunt ista, cur alteri concedis? Si ipsius et ab eo⁷ possi-
dentur, quid attinet te illa confirmare? Quantulum etiarn ex
Imperio Romano tuum erit, si caput ipsum Imperii amisisti? A
Roma dicitur Romanus Imperator. Quid, cetera quae possides
tuane an Paschalis sunt? Credo tua diceS. Nihil ergo valet donatio
Constantini, si ab eo pontifici donata tu possides, Si valet, quo
iure Paschalis tibi cetera remittit, retentis tantum sibi quae
possidet? Quid sibi vult tanta, aut tua in illum, aut illius in te

de Imperio Romano largitio? Merito igitur pactum appellaS, quasi Α

quandam collusionem.

1 Lodoici; MS., so throughout. ² Pascali3 MS., so throughout.
3 imperpetuum3 MS. 4 predecessoribus3 MS.
5 ditione; MS. θ Insert et cetera3 Hutten.

⁷ ipso; Hutten.

 

