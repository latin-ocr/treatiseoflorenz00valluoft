148⁴ THE DONATION OF CONSTANTIN E

Maximus ait hiatum illum terrae in medio foro, cum se in eum
Curtius armatum adacto equo immisisset, iterum coisse inque
pristinam formam continuo revertisse. Item Iunonem Monetam,
cum a quodam milite Romano captis Veiis per iocum interrogata*
esset, an Romam migrare vellet, respondisse velle.
v Quorum neutrum Titus Livius sentit et prior auctor et gravior.
Nam et hiatum permansisse vult, nec tam fuisse subitum quam
vetustum, etiam ante conditam urbem, appellatumque Curtium
lacum quod in eo delituisset Curtius Mettius Sabinus Romanorum
fugiens impressionem ; et Iunonem annuisse, non respondisse,
adiectumque fabulae postea vocem reddidisse. Atque de nutu
quoque palam est illos esse mentitOS, vel quod motum simulacri,
avellebant autem illud, interpretati sunt sua sponte esse factum, ν
vel qua lascivia hostilem et victam et lapideam deam interroga-
bant, eadem lascivia annuisse finxerunt. Tametsi Livius1 inquit
non annuisse, sed milites quod annuisset exclamasse. Quae tamen
boni scriptores non defendunt facta, sed dicta excusant. Nam
prout idem Livius ait; “Datur haec2 venia antiquitati, ut mis-
cendo humana divinis primordia urbium augustiora faciat.'' Et
alibi: “Sed in rebus tam antiquis si qua similia veri sunt pro veris
accipiantur, satis habeam. Haec3 ad ostentationem scenae gauden-
tis miraculis aptiora quam ad fidem; neque affirmare neque
refellere est operae pretium3’4

Terentius Varro, his duobus et prior et doctior et, ut sentio,
gravior auctor, ait triplicem historiam de lacu Curtio a totidem
auctoribus proditam; unam a Proculo, quod is lacus ita sit appel-

1 Hutten‚ Bonneau. illius; MS. 2 Omit haec; Hutten.
³ hec3 MS. 4 opereprecium3 MS. operepretium; Hutten.

 

