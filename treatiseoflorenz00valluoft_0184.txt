172 THE DONATION OF CONSTANTINE

Nullus quantusvis1 annorum numerus verum abolere titulum ’
potest. An vero captus ego a barbaris, creditusque perisse‚² post
centum annos quibus captivus fui, postliminio reversus paternae
hereditatis repetitor excludar? Quid hac re inhumanius? Atque,
ut aliquod afferam exemplum, num Jephte, dux Israel, reposcenti· ¹
bus filiis Ammon terram “a finibus Arnon usque in Iaboc atque in
⁴ Iordanem'’ respondit, “Praescripsit Israel iam per trecentos
annos?'' An quod numquam illorum, sed Amorreorum fuisset
terra quam reposcerent ostendit; et hoc argumentum esse, ad
Ammonitas³ illam non pertinere, quod numquam intra tot an-
norum curriculum repoposcissent?

Praescripsit Romana ecclesia! Tace, nefaria lingua! Prae—
scriptionem, quae fit de rebus mutis et irrationabilibuS, ad homi-
nem transfers, cuius quo diuturnior in servitute possessio eo est
detestabilior? Aves ac ferae in se praescribi nolunt, sed quantoli-
bet tempore possessae, cum libuerit et oblata fuerit occasi0‚
abeunt: homini ab homine possesso abire non licebit?4

Accipe unde magis fraus dolusque quam ignorantia Romanorum
pontificum appareat utentium iudice bello non iure3 cui simile
quiddam primos pontifices in occupanda urbe ceterisque oppidis
credo fecisse. Parum ante me natum, testor eorum memoriam qui
interfuerunt, per inauditum genus fraudis Roma papale accepit
imperium seu tyrannidem potius, cum diu libera fuisset. Is fuit
Bonifacius nonus, octavo in fraude ut5 in nomine par, si modo
Bonifacii⁶ dicendi sunt qui pessime faciunt. Et cum Romani
deprehenso dolo apud se indignarentur, bonus⁷ papa in morem
Tarquinii summa quaeque papavera virga decussit. Quod cum
postea, qui ei successit, Innocentius imitari vellet, urbe fugatus

1 quantumvi53 Hutten, Bonneau, so throughout.

2 periisse; Hutten, Bonneau, so throughout.

³ Amonitas; MS. 4 licet; Hutten,
⁵ et, instead of ut in; Hutten, Bonneau. ⁶ bonifatii; MS.
⁷ Bonifacius; Hutten, Bonneau.

 

