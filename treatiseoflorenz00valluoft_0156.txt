144 THE DONATION OF CONSTANTINE

ut tam spatiosam civitatem peste corrumperet, praesertim cum in
tam alto specu demersus esset, ad quem centum quinquaginta
gradibus descenderetur? SerpenteS, excepto forsitan basilisc0,
non afflatu, sed morsu virus inspirant atque interimunt. N ec Cato
Caesarem fugiens cum tanta hominum manu per medias Africae ’
harenas, dum iter faceret ac dormiret, ullum suorum comitum1
serpentis afflatu vidit exstinctum3 neque illi populi ob id aerem
sentiunt pestilentem. Et si quid fabulis credimus, et Chimaera et
Hydra et Cerberus sine noxa vulgo conspecti sunt ac tacti.

Adhuc quin eum Romani potius occidissent? ⁶Non poterant,
inquis? At multo grandiorem serpentem in Africa ad ripam
Bagradae2 Regulus occidit. Hunc vero vel obstructo ore specus
facile erat interimere. An nolebant? Ita, opinor, pro deo colebant,
ut Babylonii fecerunt. Cur ergo, ut³ Daniel illum dicitur occidisse,
non et Silvester hunc potius occidisset, quern4 canabaceo filo alli-
gasset, et domum illam in aeternum perdidisset? Ideo commenta-
tor fabulae noluit draconem interimi, ne plane Danielis narratio
referri videretur. Quod si Hieronymus, vir doctissimus ac fidelissi-
mus interpres, Apollinarisque et Origenes atque Eusebius et
nonnulli alii narrationem Beli fictam esse affirmant, si'eam Iudaei
in Veteris Instrumenti archetypo non agnoscunt; id est, si doc-
tissimi quique Latinorum, plerique Graecorum, singuli Hebrae-
orum illam ut fabulam damnant, ego non hanc adumbratam ex illa
damnabo, quae nullius scriptoris auctoritate fulcitur, et quae
magistram multo superat stultitia?

Nam quis beluae subterraneam domum aedificaverat? Quis
illic eam collocaverat, et ne prodiret atque avolaret (volant enim
dracones, ut quidam aiunt, etsi alii negant) imperaverat? Quis
genus illud cibi excogitaverat?⁵ Quis feminas,⁶ easque virgines ac

1 ullum sociorum ac comitum suorum; Hutten.

2 Bonneau. Bragadae3 MS.‚ Hutten.

3 Insert olim and omit illum; Hutten, Bonneau.

4 quim Hutten, Bonneau.

⁶ Instead of the two preceding sentences, Bonneau has; Volant enim draconem
*imperite eum cuius genus illud sit excogitaverat.

θ foeminas; MS.‚ so throughout.

 

