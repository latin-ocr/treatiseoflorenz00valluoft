60 THE DONATION ,OF CON STANTIN E

sententiam accipe quam quasi inter me et te tulit. ‘Reddite quae
sunt Caesaris Caesari; et quae sunt Dei De0.’ Quo fit ut nec tu,
Caesar, tua relinquere, neque ego quae Caesaris sunt accipere
debeam; quae vel si millies offeras numquam accipiam.''

Ad hanc Silvestri orationem apostolico viro dignam, quid esset
quod amplius Constantinus posset opponere? Quod cum ita sit, qui
aiunt donationem esse factam nonne iniuriosi sunt in Constan-
tinum, quem suos privare imperiumque Romanum voluisse con-
vellere3 iniuriosi in senatum populumque Romanum, Italiam,
totumque occidentem, quem contra ius fasque mutari imperium
permississe; iniuriosi in Silvestrum, quem indignam sancto viro

donationem acceptam habuisse3 iniuriosi in summum pontifica- ⁷* i

tum cui licere terrenis potiri regnis et Romanum moderari Im-
perium arbitrantur? Haec tamen omnia eo pertinent, ut appareat⁴
Constantinum inter tot impedimenta numquam fuisse facturum,
ut rem Romanam Silvestro 'ex maxima parte donaret ut isti aiunt.

Age porr0, ut credamus istam donationem de qua facit pagina
vestra mentionem, debet constare etiam de acceptatione Silvestri.
Nunc de illa non constat. At credibile est, dicitis, ratam hunc
habuisse donationem. Ita credo, nec ratam habuisse mod0, verum
etiam petiisse, rogasse, precibus extorsisse, credibile est. Quid
vos credibile, quod praeter opinionem est hominum, dicitis? N ec
quia in pagina privilegii de donatione fit menti0, putandum est
fuisse acceptatum:1 sed e contrario, quia non fit mentio de accep-
tatione, dicendum est non fuisse donatum.2 Ita plus contra vos

² acceptatam Hutten. ² Bonneau omits acceptatum . . . non fuisse.

 

