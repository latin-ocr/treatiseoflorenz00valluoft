θ

44 THE DONATION OF CONSTANTIN E

“Tu‚ Caesar, quid ad te spectet ipse videris, Nobis autem haec
res non minus quam tibi curae esse debet. Tu mortalis es: Im-
perium populi Romani decet esse immortale, et quantum in nobis
est erit, neque Imperium mod0, verum etiam pudor. Scilicet
quorum religionem contemnimus eorum accipiemus imperium, et,
. principes orbis terrarum, huic contemptissimo homini serviemus!
Urbe a Gallis capta, Romani senes demulceri sibi barbam a vic-
toribus passi non sunt: nunc sibi tot senatorii ordiniS, tot prae-
torii, tot tribunicii,1 tot consulareS, triumphalesque viri eos domi-
nari patientur, quos ipsi tamquam² servos malos omni con-
tumeliarum genere suppliciorumque affecerunt! Istine homines
magistratus creabunt, provincias regent, bella gerent, de nobis
sententias capitis ferent? Sub his nobilitas Romana stipendia ⁷
faciet, honores sperabit, munera assequetur? Et quod maius
quodque altius penetret vulnus accipere possumus? N on ita ’
puteS‚ Caesar, Romanum degenerasse sanguinem ut istud pas-
surus sit aequo animo et non quavis ratione devitandum exis-
timet: quod medius fidius neque mulieres nostrae3 sustinerent, sed
magis se una cum dulcibus liberis sacrisque penatibus concre-
marent, ut non Carthaginienses⁴ feminae5 fortiores fuerint quam
Romanae.

“Etenim, Caesar, si regem te delegissemUS, haberes tu quidem
magnum de Imperio Romano agendi arbitrium, sed non ita ut vel
minimum de ipsius imminueres maiestate, alioquin qui te fecisse-
mus regem, eadem facultate abdicare te regno iuberemus—nedum

posses regnum dividere, nedum tot provincias⁶ alienare, nedum

ipsum regni caput peregrino atque humillimo homini addicere.
Canem ovili praeficimus;⁷ quem si lupi mavult officio fungi, aut
eicimus aut occidimus. Nunc tu, cum diu canis officio in ovili
Romano defendendo sis functus, ad extremum in lupum nullo
exemplo converteris?

“Atque, ut intelligaS, quandoquidem nos pro iure nostro cogis⁸
asperius loqui, nullum tibi in populi Rom-ani Imperio ius esse.

1 tribunitii3 MS. 2 tanquam3 MS.‚ so throughout.
³ Omit nostrae; Hutten. 4 Carthaginenses; MS. ¹
⁵ foeminae3 MS. θ provintias3 MS.

⁷ Bonneau. praefecimus3 MS„ Hutten. ⁸ coges; Hutten.

 

