30 ’ ΤΗΕ ΒΟΝΑΤΙΟΝ OF CONSTANTINE

tingere solet, quam accessionem imperiis vestris vos regnisque
adiungere, et longe lateque quam maxime proferre dicionem? In
hoe, ut videre videor, omnis vestra cura, omnis cogitatiO, omnis
labor dies¹ noctesque consumitur. Ex hoc praecipua spes gloriae,-
propter hoc voluptates relinquitis, propter hoc mille pericula
vaditis, propter hoc carissima² pignora, propter hoc partem cor-
poris aequo animo amittitis. Siquidem neminem vestrum aut audivi
aut legi a conatu ampliandi imperii fuisse deterritum, quod aut
luminis, aut manus, aut cruris, aut alterius membri iacturam fecis-
set. Quin ipse hic ardor atque haec late dominandi cupiditaS, ut
quisque maxime potens est, ita eum maxime angit atque agitat.
Alexander non contentus deserta Libyae pedibus peragrasse, ori-
entem ad extremum usque Oceanum vicisse, domuisse septen-
trionem, inter tot vulnera, tot casuS, recusantibus iam, detes-
tantibus³ tam longinquas, tam asperas expeditiones militibus,
ipse sibi nihil effecisse videbatur, nisi et occidentem, et omnes na-
tiones aut vi, aut nominis sui auctoritate sibi tributarias reddi-
disset. Parum dico: iam Oceanum transire et si quis alius orbis
esset explorare, ac suo subicere arbitrio destinaverat. In caelum4
tandem, ut opinor, tentasset ascendere. Talis fere est omnium
regum voluntas, etsi non omnium talis audacia. Taceo quanta
scelera, quot abominanda propter imperium assequendum ampli-
andumve admissa sunt, ut nec fratres a fratrum, nec filii a pa-
rentum, nec parentes a filiorum sanguine nefarias abstineant
manus. Adeo nusquam magis, nusquam atrocius grassari solet hu-
mana temeritas. Et quod mirari possis, non segniores ad hoc videas
animos senum quam iuvenum, orborum quam parentum, regum
quam tyrannorum.

Quod si tanto conatu peti dominatus solet, quanto maiore
necesse est conservetur! Neque enim tantopere miserum est non
ampliare imperium quarn imminuere; neque tam deforme tibi
alterius regnum non accedere tuo quam tuum accedere alieno. Nam

1 diesquffi Hutten. 2 charissima; MS„ so throughout.
⁸ detestantibusque3 Hutten. 4 coelum; MS„ so throughout.

 

 

