26 THE DONATION OF CONSTANTINE

falsam cognoscerent defenderunt, dedecorantes pontificatus maies-
tatem, dedecorantes veterum ponti-ficum memoriam, dedecorantes
religionem Christianam, et omnia caedibuS, ruinis,1 flagitiisque
miscentes. Suam esse aiunt urbem Romam; suum regnum Siciliae „
Neapolitanumque; suam universam Italiam, GalliaS, Hispanias‚²
· Germanos, Britannos; suum denique occidentem3 haec enim
cuncta in ipsa donationis pagina contineri. Ergo haec omnia tua
sunt, summe pontifex? Omnia tibi in animo est recuperare? Omnes
reges ac principes occidentis spoliare urbibuS, aut cogere ut annua
tibi tributa pensitent, sententia est?

At ego contra existimo iustius licere principibus spoliare te im-
perio omni quod obtines. Nam, ut ostendam, donatio illa unde
natum esse suum ius summi pontifices volunt Silvestro pariter et
Constantino fuit incognita. 1 - γ

Verum antequam ad confutandam donationis paginam venio,
quod unum istorum patrocinium est, non modo falsum verum
etiam stolidum, ordo postulat ut altius repetam. Et primum dicam
non tales fuisse Constantinum Silvestrumque‚ illum quidem qui
donare vellet, qui iure donare posset, qui ut in manum alteri ea
traderet in sua haberet potestate, hunc autem qui vellet accipere,
quique iure accepturus3 foret. Secundo Ιοεο, si haec non essent,
quae verissima atque clarissima sunt, neque hunc acceptasse neque
illum tradidisse possessionem rerum quae dicuntur donatae, sed
eas semper in arbitrio et imperio Caesarum permansisse. T erti0,
nihil datum Silvestro a Constantino, sed priori pontifici ante quem
etiam baptismum* acceperat, donaque illa mediocria fuisse, quibus

1 minis; Hutten. ² Hyspanias; MS.‚ so throughout.
⁸ accaepturus; MS.‚ so throughout. 4 Pontifici a quo baptismum; Bonneau.

 

 

