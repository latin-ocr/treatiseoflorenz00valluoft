86 THE D'ONATION OF CONSTANTINE

satrapes vocat, eosque senatui praeponit, cum omnes honoreS, ·

etiam qui principi deferuntur, tantum a senatu decernantur, aut
iuncto1 “populoque Romano.'' Hinc est quod in lapidibus vetustis

aut tabulis aereis aut numismatis duas litteras videmus scriptas: Α

S. C.; id est, “Senatus consult0,'' vel quattuor:2 S. P. Q. R„ hoc
est, “Senatus populusque RomanuS.'' Et, ut Tertullianus meminit,
cum Pontius Pilatus de admirandis Christi actionibus ad Tiberium
Caesarem, non ad senatum, scripsisset, siquidem ad senatum scri-
bere de magnis rebus magistratus consueverant, senatus hanc rem
indigne tulit, Tiberioque praerogativam ferenti ut Iesus pro deo
coleretur repugnavit, ob tacitam tantummodo indignationem
offensae senatoriae dignitatis. Et ut scias quantum senatus valeat
auctoritaS, ne pro deo coleretur obtinuit.

Quid! Quod ais optimates? Quos aut primarios in republica
viros intelligimus, qui cur nominentur³ cum de ceteris magistrati-
bus silentium sit? aut eos qui populares non sunt, benevolentiam
populi aucupantes, sed optimi cuiusque et bonarum partium stu-
diosi ac defensores, ut Cicero quadam oratione demonstrat?
Ideoque Caesarem ante oppressam rempublicam popularem fuisse
dicimus, Catonem ex optimatibus, quorum differentiam Sallustius
explicavit. Neque hi optimates magisquam populares aut ceteri
boni viri dicuntur in consilio adhiberi.

Sed quid mirum si adhibentur optimates, ubi cunctus populus,
si homini credimus, cum senatu et Caesare iudicavit, et is quidem
Romanae ecclesiae subiacens! Et quis iste est populus? Roma-

1 adiuncto (instead of aut iuncto); Hutten, Bonneau.
² quatuor3 MS., so throughout.
3 nominantur; Hutten.

 

“ ᾈΜέήςληώα.. ἳηθ “ . . .. ·

