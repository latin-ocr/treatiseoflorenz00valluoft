82 THE DONATION OF CONSTANTINE

circumspecta providentia. Constantinus vero orbis terrarum dona-
tionem papyro1 tantum et atramento signavit, cum praesertim·
machinator fabulae, quisquis ille fuit, faciat Constantinum dicen-
tem se credere non defore qui donationem hanc impia aviditate
rescinderent! Hoc times, Constantine, et non caves ne ii qui
Romam Silvestro eriperent chartulam quoque surriperent?

Quid ipse Silvester pro se nihil agit? Ita omnia Constantino
remittit? Ita securus ac segnis est in tanto negotio? Nihil sibi,
nihil ecclesiae suae, nihil posteritati prospicit? En, cui Imperium
Romanum administrandum committas,² qui tam magnae rei tan-
toque aut lucro aut periculo indormit! Si quidem sublata chartula,
privilegii donationem utique aetate procedente probare non

poterit.

“Paginam privilegii'' appellat homo vesanus Privilegiumne tu
(libet velut praesentem insectari) vocas donationem orbis terra-
rum; et hoc in pagina vis esse scriptum; et isto genere orationis
usum esse Constantinum? Si titulus absurdus est, qualia cetera
existimemus ?

“Constantinus Imperator quarto die sui baptismatis privilegium
Romanae ecclesiae pontifici contulit, ut in toto orbe Romano³
sacerdotes ita hunc caput habeant, sicut iudices regem.'' Hoc in
ipsa Silvestri historia continetur; ex quo dubitari non potest ubi-
nam scriptum significetur “privilegium'’ Sed, more eorum qui
mendacia machinantur, a vero incoepit4 ut sequentibuS, quae
falsa sunt, conciliet fidem, ut Sinon apud Virgilium:

² papir03 MS. 2 committis; Hutten.
3 in urbe Roma; Hutten. in tota urbe Romana; Bonneau.
4 incipit; Bonneau.

 

