84 THE DONATION OF CONSTANTINE

“Cuncta equidem tibi, rex, fuerint quaecumque fatebor.
Vera, inquit, nec me Argolica de gente negab0.''

Hoc primum, deinde falsa subiecit. Ita hocloco noster Sinon facit,
qui cum a vero incoepisset, adiecit:

“In eo privilegiO, inter cetera, legitur: ‘Utile iudicavimus una
cum omnibus satrapis nostris et universo senatu, optimatibus
etiam, et cum cuncto populo imperio Romanae ecclesiae subi-
acenti ut sicut beatus Petrus in terris vicarius Dei videtur esse
constitutuS, etiam et pontifices ipsius principis apostolorum vicem
principatus potestatem amplius quam terrenae imperialis nostrae
serenitatis mansuetudo habere videretur, concessam a nobis nos-
troque imperio obtineant.' ''

O scelerate atque malefice! Eadem quam affers in testimonium
refert historia, longo tempore neminem senatorii ordinis voluisse
accipere religionem Christianam, et Constantinum pauperes sol-
licitasse pretio ad baptismum. Et tu ais intra primos statim dies
senatum, optimateS‚ satrapes,l quasi iam ChristianoS‚ de hones-
tanda ecclesia Romana cum Caesare decrevisse! Quid! Quod vis
interfuisse satrapes? O cauteS‚ O stipes! Sic loquuntur Caesares?

Sic concipi solent decreta Romana? Quis umquam satrapes in'

consiliis Romanorum nominari audivit? Non teneo memoria um-
quam legisse me ullum, non modo Romanum, sed ne in Roma-
norum quidem provinciis satrapem nominatum. At hic Imperatoris

1 satrapas; Hutten, so throughout.

 

