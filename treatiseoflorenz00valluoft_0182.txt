170 THE DONATION OF CONSTANTINE

arcem se recipiunt, quam statim deficientibus cibariis dedere
cogentur. Praescripsit, inquiunt, Romana ecclesia in iis1 quae
possidet. Cur ergo, quae -maior pars est, ea reposcit, in quibus non
praescripsit, et in quibus alii praescripserunt? Nisi id non licet
aliis in hanc, quod huic licet in alios.

Ι Praescripsit Romana ecclesia! Cur ergo ab Imperatoribus
totiens curat sibi ius confirmandum? Cur donationem confirma-
tionemque Caesarum iactat? Si hoc unum satis est, iniuriam ei
facis si de altero quoque iure non sileas, Cur igitur de altero non
siles? Nempe quia hoc sibi non sufficit.

Praescripsit Romana ecclesia! Et quomodo potest praescrip-
sisse ubi de nullo titulo sed de malefidei2 possessione constat;
aut, si malefidei possessionem negeS, profecto stultae fidei negare
non possis? An in tanta re tamque aperta excusata debet esse et
iuris et facti ignorantia? Facti quidem, quod Romam provincias-
que non dedit ConstantinuS, quod ignorare idiotae hominis est,
non summi pontificis; iuris autem, quod illa nec donari potuere
nec accipi, quod nescire vix Christiani est. Itane stulta credulitas
dabit tibi ius in his quae, si prudentior foreS, tua numquam fuis-
sent? Quid! Nonne nunc saltem, postquam te per ignorantiam

atque stultitiam possedisse docui, ius istud, si quod erat, amitteS, ⁸

et quod inscitia male contulerat tibi, nonne id rursum cognitio
bene adimet, mancipiumque ab iniusto ad iustum dominum re-
vertetur, fortassis etiam cum usufructu? Quod si adhuc possidere
pergis, iam inscitia in malitiam³ fraudemque conversa est,
planeque effectus es4 malefidei possessor.

Praescripsit Romana ecclesia! Ο imperiti, O divini iuris ignari!

1 his; Hutten, Bonneau. 2 malae fidei; Hutten, Bonnearr, so below.
³ maliciam; MS. 4 est; MS.

 

