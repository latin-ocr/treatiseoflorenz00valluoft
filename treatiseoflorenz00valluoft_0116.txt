104 THE DONATION OF CONSTANTINE

et alibi: “Tradidi eos in reprobum sensum, ut faciant quae non
conveniunt, quia non probaverunt se habere notitiam mei.'’ Iube
me, quaeso, Domine, ut exclamem adversus eOS, et forte conver-
tantur.1 ” Α

O Romani pontifices, exemplum facinorum omnium ceteris
pontificibus! O improbissimi scribae et Pharisaei,² qui sedetis
super cathedram Moysi, et opera Dathan et Abiron facitis! Itane
vestimenta, apparatus, pompa, equitatuS, omnis denique vita
Caesaris vicarium Christi decebit? Quae communicatio sacerdotis
ad Caesarem? Istane Silvester vestimenta sibi induit? Eo apparatu
incessit? Ea celebritate ministrantium domi vixit atque regnavit?
Sceleratissimi homines non intelligunt Silvestro magis vestes
Aaron, qui summus Dei sacerdos fuerat, quam gentilis principis
fuisse sumendas.

Sed haec alias erunt exagitanda vehementius, Impraesentiarum
autem de barbarismo cum3 hoc sycophanta loquamur, cuius ex
stultiloquio impudentissimum eius patescit4 sua sponte mendacium.

“Tradimus,'' inquit, “palatium imperii nostri Lateranense'';
quasi male hoc loco inter ornamenta donum palatii posuisset,
iterum postea ubi de donis agitur replicavit. “Deinde diadema'';
et quasi illi non videant qui adsunt, interpretatur; “videlicet coro-
nam.'' Verum hic non addidit “ex aur0,'' sed posterius easdem res
inculcans inquit; “ex auro purissimo et gemmis preciosiS.'' Igno-
ravit homo imperitus diadema e panno esse aut fortassis ex serico;
unde sapiens illud regis dictum celebrari solet, quem ferunt tradi-
tum sibi diadema priusquam capiti imponeret retentum diu con-
siderasse ac dixisse: “O nobilem magisquam felicem pannum!
Quem si quis penitus agnosceret‚⁵ quam multis sollicitudinibus⁶
periculisque et miseriis sis refertus, ne humi quidem iacentem

1 convertentur; Hutten‚ Bonneau. ² Pharisei3 MS.
3 Hutten‚ Bonneau. Omit cum; MS. 4 patescet; MS.
5 cognosceret; Hutten‚ Bonneau. θ solicitudinibus; MS.

