134 THE DONATION OF CONSTANTIN E

dicam, sepulturam factum esse ipse fateatur? Hoc nihil aliud est
quam paginam privilegii ante fuisse mortuam sepultamque quam
natam, nec tamen umquam a morte atque sepultura reversam;
praesertim antequam conscripta esset roboratam, nec id una tan-

tum sed utraque Caesaris manu. Et quid istud est roborare illam? “

Chirographone CaesariS, aut anulo signatorio? Magnum nimirum
robur, maiusque multo quam si tabulis aereis mandavisset! Sed
non est opus scriptura aerea, cum super corpus beati Petri charta
reponatur. Cur hic Paulum retices, qui simulv iacet cum Petr0, et
magis custodire possent ambo quam si afforet tantummodo cor-
pus unius?

Videtis artes malitiamque1 nequissimi Sinonis. Quia donatio
Constantini doceri non potest, ideo non in tabulis aereis sed
charteis privilegium esse, ideo latere illud cum corpore sanctissimi
apostoli dixit, ne aut auderemus e venerabili sepulcro² inquirere,
aut, si inquireremus, carie absumptum putaremus, Sed ubi tunc
erat corpus beati Petri? Certe nondum in templo ubi nunc est,
non in loco sane munito ac tuto, Ergo non illic Caesar paginam
collocasset. An beatissimo Silvestro paginam non credebat, ut
parum sanct0, parum caut0, parum diligenti? O Petre, O Silvester,
O sancti3 Romanae ecclesiae pontificeS, quibus oves Domini com-
missae sunt, cur vobis commissam paginam non custodistis?‘² Cur
a tineis illam rodi, cur situ tabescere passi estis? Opinor quia cor-
pora quoque vestra contabuerunt. Stulte igitur fecit Constantinus.
En redacta in pulverem pagina, ius simul privilegii in pulverem
abiit!

Atqui, ut videmus, paginae exemplar ostenditur. Quis ergo illam
de sinu sanctissimi apostoli temerarius accepit? Nem0, ut reor,
hoc fecit. Unde porro exemplar?⁵ Nimirum aliquis antiquorum

1 maliciamque; MS. 2 sepulchro; MS.
³ sanctae3 Hutten, Bonneau. 4 custoditis3 Hutten, Bonneau.
⁵ Hutten's text omits two sentences, “Nemo . . . exemplar.”

